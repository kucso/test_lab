Do batôžka

Do batôžka si nalož pretvárku, lož a faloš
a potom zahoď všetko do vody.
Bez pretvárky a falše, hneď by Ti bolo krajšie,
hneď by tu bolo viacej pohody.

Ak k tomu pridáš hádky,
ach, to by boli sviatky,
keby sa ľudia vadiť prestali.
Veď stačia dve – tri zvady
a hneď si bez nálady
a krvný tlak sa nechde ustáliť.

Načo sú hlúpe spory,
čo vedú podaktorí,
a vyzerajú pritom nevinne.
Je lepšie zaťať zuby,
a ak Ťa jazyk svrbí,
tak si ho radšej omoč vo víne.

Klebety, škriepky plané,
vykašlime sa na ne,
vyrubme radom túto záhubu.
A tí čo pikle kuli, dostanú po papuli,
dáme im jednoducho zámku na hubu.

Do batôžka si nalož pretvárku, lož a faloš
a potom zahoď všetky do studne.
A rovno z prvej várky
skús život bez pretvárky
a uvidíš, či z Teba ubudne.
