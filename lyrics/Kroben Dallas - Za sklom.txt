Za sklom

Fľaša v okne,
pohár vo vani,
za rámom postavy,
studenie na dlani.
A všetko zlé je za sklom.

Váza s kvetmi,
práčka s handrami,
na balkóne boje
holubov s vranami.
A všetko zlé je za sklom.

Spíme a mráz
dýcha na okná,
pýta sa dnu k nám.

Prach pristáva
ticho na telke,
nový hrdina
v špinavej prestrelke.
A všetko zlé je za sklom.

Smrť v pohľade
žltej rybičky,
korunného svedka
včerajšej chybičky.
A všetko zlé je za sklom.

Spíme a mráz
dýcha na okná,
pýta sa dnu k nám.

Svet neprežil
výbuch v zrkadle,
preč je Slavín, Hrad,
aj Mohyla na Bradle.
A všetko zlé je za sklom.

Mobil hladkám
až po okraj,
to sklíčko dotykov
a ty si taká fajn.
A všetko zlé...

Spíme a mráz
dýcha na okná,
pýta sa dnu k nám.
